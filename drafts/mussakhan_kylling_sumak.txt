Mussakhan – kylling med sumak

Middag til 4 personer.
Tid: ca. 3 timer.

Ingredienser:
1 kg kyllinglår/vinger
3–6 knuste hvitløksfedd, avhengig av størrelse
1 ts kanel, malt
1 ts allehånde, malt
1 ts spisskummen, malt
3 ss sumak
10 g salt (2+ ts)
½ dl olivenolje
2 rødløk i skiver
3 ss ristede pinjekjerner
3 ss bladpersille, strimlet
2 store pita e.l.

Bland kylling med hvitløk, krydder, 2/3 av sumaken, sitron, salt og olivenolje. 
Masser det godt inn og la stå kaldt i minst 1 time, gjerne over natten. 
Sett ovnen på 160°C varmluft (bitte litt damp, om du har) eller 180°C over/under. 
Legg kyllingen med marinaden i en ildfast form, og bland inn løken. La den stå i ovnen i ca. 45 minutter, vend av og til. 
Steketermometer: 65–68°C. Eller stikk et grillspyd inn på det tykkeste partiet, saften som kommer ut, skal være klar. 
Garner med pinjekjerner, persille og resten av sumaken. Server på brødet. 
Det suger til seg all herligheten som renner fra fuglen, og ingenting går til spille.


inspo: https://www.aftenposten.no/amagasinet/i/8693BQ/har-du-foerst-smakt-krydderet-sumak-klarer-du-deg-ikke-uten