Nykål med yoghurt, hvitløk og dill

4 porsoner.

Tid: Ca. 10 minutter.

Ingredienser:
1 fedd hvitløk
1 ss epleeddik
2-4 ss silt yoghurt (eller gresk/tyrkisk type)
1 hode nykål, finsnittet
Nystøtt pepper
Dill, masse


Denne retten passer kjempegodt til alt som er grillet, og spesielt til litt magre ting. 
Her har jeg grillet et skivet lammehjerte i noen få minutter på høy varme og penslet på litt granateplesirup før servering.

Varm opp en liten, tørr panne eller kjele og ha i pepperet. Varm til den ryker lett og det lukter aromatisk. 
Ha hel pepper i en morter og grovstøt. Bland halvparten med eddiken og et knust hvitløksfedd. Rør inn litt av yoghurten og litt salt og bland inn kålen. 
Juster med mer yoghurt om nødvendig. Smak til med salt, dryss over pepper og dill.






Nykål med koriander og ristet spisskummen

Tilbehør til fire personer.
Tid: Ca. 10 minutter.

Ingredienser:
1-2 ts spisskummen
2 sjalottløk
Pepper
Salt
2 ss eddik
2 ss god olivenolje (eller avokadoolje)
1 hode nykål, finsnittet
3 ss hakket fersk koriander
Noen dråper sitron (kan sløyfes)

Retten passer spesielt godt til fete ting med masse smak fra grillen, for eksempel merguez (kraftig krydrede lam/sauepølser, fra Midtøsten).

Varm opp en liten, tørr panne eller kjele og ha i spisskummen. Når krydderet ryker lett og lukter aromatisk, har du det over i en morter og grøvstøter.
Ha halvparten av kummen i eddiken. Finhakk sjalottløkene og ha i. Bland inn oljen. 
Skjær kålen så fint som du overhodet klarer og bland i. Så korianderbladene og smak til med salt og eventuelt mer eddik. 
Ha over resten av spiskummen til slutt.


inspo: https://www.aftenposten.no/amagasinet/i/VqyB53/proev-en-deilig-kaalsalat-i-sommer