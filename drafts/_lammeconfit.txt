Lammeconfit

4 porsjoner
24 timer

1 lammenakke (cirka 750 g rent kjøtt), eventuelt lammebog.
En neve grovt salt
500 g ande-/gåse-/svinefett (på glass i butikken eller bestill hos slakter)
2–4 hvitløksfedd
1 kvast rosmarin og/eller timian
Pepper, nykvernet
Krydder: allehånde, kanel, spisskummen, laurbærblad, ingefær – alt passer.

1.
Bein ut nakken til to lange kjøttstykker, og bind dem sammen med hyssing. 
Stikk urtekvaster og hvitløk her og der inn under hyssingen. 
Legg dem i en passende form, og ha mye salt på og rundt kjøttet. Legg på lett press, og sett det i kjøleskapet til neste dag.

2.
Forvarm ovnen til 160°C, og skyll av saltet. Pass på at hvitløk og urter ikke forsvinner. 
Finn en form som er stor nok til å dekke kjøttet med fett. 
Jeg bruker en brødform eller en såkalt terrine, en form med lokk som er grei å ha i kjøleskapet. 
Legg kjøttet i formen, smelt fettet, og hell det over slik at det dekker helt. Har du ikke nok, heller du bare på litt vin eller kraft. 
Sett formen i ovnen, og la den stå til det begynner å boble lett (cirka 30 minutter). 
Senk temperaturen til 100–120°C, og la formen stå i minst 3 timer til, maksimum 6. Sjekk jevnlig med en gaffel. 
Kjøttet skal begynne å falle fra hverandre. Avkjøl det på kjøkkenbenken før du setter det i kjøleskapet. 
Hvis fettlaget får ligge urørt og lammet stå kaldt i kjøleskapet med lokk, holder dette seg i flere uker.

3.
Det er faktisk best om det får stå i fred i minst én uke før du kaster deg over det. 
Kan spises kaldt med sennep og sylteagurker, eller skjær i skiver, stek i pannen på alle sider og server med kålrabistappe.

Inspo: A-magasinet