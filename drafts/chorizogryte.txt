4 porsjoner

225 g	chorizo , speket (gjerne spicy)
1	løk , i terninger
3 fedd	hvitløk , finhakket
1	rød paprika stor, i terninger
300 g	hermetiske tomater , hakkede
300 g	kikerter (hermetiske)
300 g	røde linser (hermetiske)
3 1/2 dl	kyllingbuljong , kraft eller utblandet fond (smak til)
1 ts	spisskummen
sukker (smak til)
chiliflak (smak til)
100 g	frisk spinat
salt og nykvernet sort pepper
persille eller koriander, grovt hakket

1.
Rens og skjær opp grønnsaker og chorizo som angitt ovenfor, slik at du har alt klart før du setter i gang. 
Skyll kikerter og røde linser under rennende vann i ca. 1 minutt og la vannet renne av.

2.
Ha litt nøytral olje i en gryte/stekepanne med høye kanter og fres løken et par minutter, før du tilsetter hvitløk og paprika. 
Legg grønnsaksblandingen til side. Stek chorizoen i litt nøytral olje et par minutter, 
og tilsett deretter grønnsaksblandingen, hermetiske tomater, kikerter, linser og kyllingbuljong. 
Smak til med spisskummin, sukker, chiliflakes, salt og pepper. La gryteretten stå å surre i ca. 10 minutter, til grønnsakene er møre og fine. 
Tilsett spinatbladene og rør godt sammen. Retten er ferdig når spinatbladene så vidt begynner å falle sammen. 
Gi gjerne retten et lite dryss av frisk koriander eller persille, og server med godt brød som tilbehør.

TIPS

- Du kan bytte ut chorizoen med annen smaksrik pølse eller rester av kjøtt, 
    og tilsett gjerne også andre grønnsaker som for eksempel rotgrønnsaker (men da må du beregne litt lengre koketid).
- Ønsker du en vegetarisk variant av denne retten kan du droppe chorizoen og erstatte kyllingbuljongen med grønnsaksbuljong. 
    Smuldre eventuelt litt fetaost over retten før servering.

Inspo: https://trinesmatblogg.no/recipe/chorizogryte-med-linser-og-kikerter/