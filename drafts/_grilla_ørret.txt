Foliegrillet ørret med hvitløksmør

6 porsjoner

1 kg ørretfilet
3 ss smør
3 fedd hvitløk, finhakket
1 ts ingefær, finrevet
2 ss sitronsaft
2 ts honning
1 klype chiliflak
persille
salt og kvernet pepper

1.
Renskjær ørretfileten hvis det er nødvendig og napp ut beina.
Legg fileten på et dobbelt lag aluminiumsfolie med skinnsiden ned. 
Klem opp kantene på folien så den blir som en eske.

2.
Smelt smøret i en liten kasserolle og rør inn hvitløk, ingefær, sitron og honning. 
Fordel hvitløksmøret jevnt utover fisken og dryss over salt, pepper og litt chiliflak.

3.
Legg ørretfileten på en varm grill og la den ligge i omtrent 15 - 20 minutter, 
litt avhengig av tykkelsen på fileten; husk at ørreten skal ha en saftig «rosa» kjerne. 
Dryss over hakket persille før servering. La gjerne fisken få hvile 5-10 minutter før servering, den er også god lun.


inspo: https://www.godt.no/oppskrift/7513/foliegrillet-oerret-med-hvitloeksmoer