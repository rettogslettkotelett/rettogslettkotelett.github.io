Salsa verde

4 til 6 personer.
20 minutter

1 liten skive tørt brød uten skorpe
3 ss rødvinseddik
1 hvitløksfedd, finhakket
1 ts fersk rosmarin, finhakket
1 stor ss kapers, hakket
4 ansjosfileter, finhakket
1 dl bladpersille, finsnittet
0.5 – 1 dl god olivenolje

Denne sausen serveres tradisjonelt til kokt kjøtt i Piemontes Bollito misto, men jeg synes den fungerer utmerket til grillet magert kjøtt!

Knus, riv, hakk brødet og ha det i en bolle med eddiken, hvitløken og rosmarinen. La det ligge i 5 minutter.
Bland inn resten og la stå i minst ti minutter, eller gjerne en dag før du serverer.


Inspo: A-magasinet