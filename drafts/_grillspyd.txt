Soya- og honningmarinerte biffspyd med chilimayo

4 porsjoner
700 g biff, mørt biffkjøtt
1 stk rødløk, stor
1 ss honning, flytende
2 ss soyasaus
1 ss ingefær, frisk, finrevet
1 ss hvitløk, finrevet, most
1 ss sriracha, eller chilipaste
olje, nøytral
2 stk vårløk
sesamfrø
grillspyd
Chilimajones
1 stk egg
1 ts dijonsennep
1 fedd hvitløk, lite
2.5 dl solsikkeolje
0.5 stk lime
1.5 ss sriracha
salt


1.
Skjær kjøttet i jevne biter, cirka 3 x 3 cm. Rør sammen honning, soyasaus, ingefær, hvitløk og chilisaus. 
Bland marinaden godt sammen med kjøttet. La kjøttet marinere fra 30 minutter til over natten. 
Rens og del løken i grove biter. Træ kjøtt og løk på grillspyd. 
Hvis du bruker trepinner må du huske å bløtlegge pinnene en halvtimes tid før bruk.

2.
Lag chilimajonesen. Ha alle ingrediensene i en høy beholder som akkurat passer stavmikseren (det er viktig at den ikke er for stor/vid). 
Sett stavmikseren i bunnen av beholderen og kjør til du ser at ingrediensene samler seg (10 sekunder). 
Dra stavmikseren forsiktig opp mot overflaten - og vips så har du laget en fyldig chilimajones.

3.
Pensle spydene lett med litt olje og grill dem over høy varme i et par minutter på hver side.
Kjøttet skal fortsatt være rosa i midten. Dryss over finsnittet vårløk og sesamfrø før servering.

inspo: https://www.godt.no/oppskrift/8863/marinerte-biffspyd-med-chilimayo