Kylling Gochujang

4 personer

1 kylling 1,8-2,0 kg
Havsalt 
2 ss nøytral olje
2 fedd hvitløk
2 dl kyllingkraft  4 ss saltredusert soyasaus
4 ss riseddik
4 ss akasiehonning
2 ss gochujangpasta
3 vårløk
100 g spinat
En bunt koriander 1 ss sesamfrø (ristes i tørr panne før bruk)

1.
Bein ut kyllingen (skroget koker du kraft på til senere bruk). Del opp i store biter.

2.
Hell nøytral olje i en stor stekepanne, krydre kyllingbitene med litt salt og stek med skinnsiden ned til de er gylne og snu så med skinnsiden opp.

3.
Hakk hvitløk i biter og tilsett i pannen. Stek dem til de er blanke.

4.
I en bolle blander du sammen kyllingkraft, soyasaus, riseddik og gochujang-pasta. 
Skjær den hvite delen av vårløken i tynne strimler og tilsett blandingen. Hell blandingen over kyllingen. 
Legg et lokk over pannen og la det hele putre i 15 minutter.

5.
Løft kyllingen ut av pannen og over på et fat og la kraften i pannen koke ned til den har tyknet. 
Ha spinaten i sausen og vend sammen til den er myk. Tilsett kyllingbitene og vend sammen.

6.Topp det hele med resten av vårløken som du kutter i tynne skiver, hakket koriander og til slutt ristede sesamfrø. 
Server med ris og frisk lime som du skviser over til slutt.

Inspo: BT-magasinet