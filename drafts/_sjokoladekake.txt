Mandel- og sjokoladekake med pistasj (Torta Caprese)

8 porsjoner

80 g pistasjnøtter uten skall
100 g smør med salt, og litt ekstra til smøring
250 g mørk sjokolade, 70 prosent
4 store egg
160 g melis, og litt ekstra til å drysse over
150 g malte mandler
8 ss mascarponeost til servering

Ha pistasjnøttene i en middels stor bolle og hell over kokende vann. La dem stå i 3 minutter. 
Hell så av vannet og skrell av skinnet på nøttene. Kutt dem grovt og sett dem til side.

Forvarm ovnen på 180 grader. Smør en springform. Gino bruker en form som er 23 centimeter i diameter.

Ha grove sjokoladebiter og smøret i en stor bolle som tåler varme. La bollen stå over en gryte med vann som småkoker. 
Pass på at bollen ikke berører vannet, da vil sjokoladen bli bitter. La sjokoladen og smøret smelte i fred uten røring. 
Når det er ferdig smeltet tar du det av varmen og rører om.

Skill eggene. Ha eggeplommer og melis i en stor bolle og visp med en ballongvisp i cirka 5 minutter til konsistensen er fluffy og blek.

Visp eggehvitene med en elektrisk håndvisp på full hastighet til eggehviten stivner. Hvis du kan snu bollen uten at massen faller ut er det klart.

Hell den smeltede sjokoladen i bollen med eggeplommer og melis, og bland godt. Rør inn pistasjnøtter og mandler. 
Vend en tredjedel av eggehvitene forsiktig inn i blandingen ved hjelp av en metallskje. Vend inn de resterende eggehvitene i 2 omganger.

Hell blandingen i springformen og fordel den jevnt utover. Kaken stekes i 30 minutter,
eller til kaken er godt hevet og toppen fjærer tilbake når den blir trykket lett på.

Avkjøl kaken i 10 minutter før du tar den ut av springformen. Avkjøl litt til etter fjerning av form. 
Strø et lett lag med melis over kaken rett før servering.

Serves med mascarponeost om du vil gjøre det på italiensk vis.