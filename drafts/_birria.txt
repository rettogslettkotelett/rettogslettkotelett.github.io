Birria, langtidsbakt kjøtt med chili

Ganske fritt etter Diana Kennedy

Middag til 6 personer.
Tid: Ca. 5 timer.

Ingredienser:
1,4 kg kjøtt blandet kjøtt, f.eks. lammebog og oksehøyrygg
4 guajillo chili
2 ancho chili eller 2 ss koreansk chili
2 ss paprika/røkt paprika
2 store løk
3 fedd hvitløk
1 ts pepper
1 ts spisskummen
2 ts oregano
½ ts nellik
1 dl eddik
1–2+2 dl vann
1 ss salt (ca. 20 g)
500 g tomater
Tortillas
Salsa
Hakket løk
Hakket koriander


Om du ikke får tak i mexicansk guajillo chili, er den koreanske, malte typen en god erstatning.

Skjær løk i store biter. Rist den i tørr panne med hele hvitløksfedd til den har fått svarte flekker. 
Rist chilien sammen med dette det siste minuttet. Bruker du malt paprika/malt chili, ha det i pannen kun i noen sekunder. 
Ha løkblandingen, salt og krydder i en mikser med eddik og litt av vannet. Kjør til en fin puré. Juster med mer vann om nødvendig.

Smør inn kjøttet med chiliblandingen, og legg i kjøleskapet over natten hvis du har tid, eller rett på en rist i en kjele med lokk. 
Sett ovnen på 150 grader C. Kjør tomatene fint, ha dem i bunnen av kjelen med 2 dl vann. 
Kok opp, og sett inn i ovnen i 4–5 timer til kjøttet faller fra hverandre. Om det begynner å bli tørt i bunnen, ha på mer vann.

Ta ut, og riv kjøttet litt fra hverandre. Bland med litt av kraften, slik at det er saftig. 
Server kjøttet med maistortillas, salsa, hakket løk og koriander og kraften som en shot ved siden av.

inspo: https://www.aftenposten.no/amagasinet/i/WOkA2K/slik-lager-du-insta-tacoen